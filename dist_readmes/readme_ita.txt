|---------------------------------------|
|  Langobardia Horribilis: in Trebia    |
|---------------------------------------|

* 1  - Introduzione -

"Langobardia Horribilis: in Trebia" è un videogioco horror d'azione ambientato in una versione alternativa dell'Italia altomedievale, dove un cataclisma ha causato la comparsa di mostri e orrori da un altro mondo.

Il giocatore impersona Walfrit, un guerriero longobardo che è stato mandato con altri soldati presso il fiume Trebia nel tentativo di recuperare la Lancia Sacra presso la chiesa abbandonata di Sancti Columbani. Travolti da un'improvvisa inondazione, ora Walfrit è l'unico sopravvissuto.

Perso nelle terre maledette della Langobardia Horribilis, Walfrit deve recuperare la lancia e accedere alla chiesa, nel tentativo di tornare sano e salvo con l'agognata reliquia.

* 2  - Come giocare -

Lancia LHIT.exe per giocare a pieno schermo o LHIT_windowed.exe per giocare in modalità finestra.

I comandi per controllare Walfrit sono i seguenti:

    Frecce o WASD: Muoversi.
    Z o J: Attaccare con la lancia.
    X o K: Esaminare un oggetto.
    C o L: Curarsi con un Kit da Guaritore.
    P o Esc: Mettere in pausa il gioco.

Walfrit ha con sé una lancia comune, che può usare per combattere, ma non riuscirà sempre a ferire tutti i nemici che incontrerà.

* 3 - Oggetti

    Erbe: Si trovano nei cespugli. Possono essere usate per curarsi.
    Morgengabi: Si trovano in alcuni scheletri. Sono piccole croci d'oro di grande valore.
    Lancia sacra: Se ne troveranno i pezzi sparsi nelle secche del fiume Trebia. Trovarla era lo scopo della missione di Walfrit e una volta recuperati tutti i pezzi sarà possibile usarla al posto della lancia comune.

Altri oggetti utili sono nascosti sulle secche del fiume, sta a Walfrit esplorare le terre maledette per trovarle

* 4 - Mostri

I Mostri sono i nemici di Walfrit: creature oscure che tenteranno di ucciderlo e divorarlo durante la sua ricerca della Lancia sacra.

    Strige: Mostruoso volatile vampirico. È in grado di risucchiare velocemente tutto il sangue di un uomo adulto.
    Confinato: Morto vivente in grado di volare. Pericoloso e difficile da uccidere con le armi comuni.
    Muro di carne: Impedisce il passaggio a determinati luoghi. Non può essere ferito da armi comuni.

Altre creature popolano le terre maledette della Langobardia Horribilis. Sicuramente c'è una fonte dalla quale queste mostruosità provengono...

* 5 - Echi

Spettri del passato infestano alcune zone del fiume Trebia. Ciò che è accaduto in quella zona riprenderà vita sotto gli occhi di Walfrit, e in alcuni casi non saranno solo immagini innocue...